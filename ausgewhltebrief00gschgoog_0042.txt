3

18 ad Att. III. 7.

quae nos proficiscentes prosequebatur? non faciam,
ut enumerem miserias omneS, in quas incidi per
summam iniuriam et scelus non tam inimicorum
meorum quam invidorum, ne et meum maerorem
exagitem et te in eundem luctum vocem. hoc 5
affirmo neminem unquam tanta calamitate esse
affectum, nemini mortem magis optandam fuisse:
cuius oppetendae tempus honestissimum praeter-
missum est, reliqua tempora sunt non tam ad medi·
cinam quam ad finem doloris, 1⁰

De re publica video te colligere omnia,
quae putes aliquam spem mihi posse adferre
mutandarum rerum; quae quamquam exigua
sunt, tamen, quoniam placet, exspectemus² tu nihilo
minuS, si properariS, nos consequere; nam aut 15
accedemus in Epirum aut tarde per Can·
daviam ibimus. dubitationem autem de Epiro
non inconstantia nostra adferebat, sed quod de
fratre, ubi eum visuri essemuS, nesciebamus; quem
quidem ego nec quo modo visurus nec ut dimis- 20
surus sim, scio; id est maximum et miserrimum
mearum omnium miseriarum. ego et saepius ad te
et plura scriberem, nisi mihi dolor meus cum omnes
partes mentis, tum maxime huius generis facultatem
ademisset. videre te cupio. Cura, ut valeaS. Data 25
pr. kal. Mai. Brundisi.

 

